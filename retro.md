### Start, Stop, Continue, More of, Less of Wheel
Taululle piirretään ympyrä, joka jaetaan
sektoreihin "start", "stop", "continue", "more of" ja "less of". Näihin sektoreihin lisätään vastauksia kysymyksiin: Mitä meidän pitäisi alkaa tehdä? Mitä meidän kannattaa lopettaa tekemästä? Mitä kannattaa tehdä jatkossakin? Pitäisikö jotain asiaa tehdä enemmän tai vähemmän?

Esille nousseista asioista voidaan keskustella vapaasti. Keskustelun pituus on noin 10-25 minuuttia riippuen ryhmän koosta.


### Glad, Mad, Sad
 Osallistujat kirjoittavat sprintin aikana tekemiään huomioita paperilapuille. Tämän jälkeen osallistujat tarkentavat paperilapuille kirjoittamansa huomion, jotta kaikki ymmärtävät sen, ja asettavat ne valkotaululle. Sitten kortit jaetaan niiden herättämien tuntemusten mukaan sarakkeisiin Glad, Sad ja Mad. Samaa asiaa koskevat kortit kootaan ryhmiin ja muodostuneista ryhmistä äänestetään sen mukaan, mistä korteissa esitetyistä asioista he haluaisivat mieluiten keskustella enemmän. Äänestyksen loputtua retrospektiivin vetäjä johtaa keskustelua eniten ääniä saaneista asioista.